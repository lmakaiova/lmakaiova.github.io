---
title: 'Cube Nuroad C:62 EX 2025'

---
![2025-09-01-553557.jpg](http://gravelistan.eu/assets/2025-09-01-553557.jpg)

Do roku 2025 prišiel nemecký výrobca dostupných bicyklov Cube s novou filozofiou pre gravel a to viac MTB menej cyklokros. Nasleduje tým trendy zo zámoria kde sa z viacerých dôvodov na gravel jazdenie začínajú pomaly štandardne jazdiť MTB plášte o šírke 50+mm, nieje to však len o plášťoch.


![2025-09-01-397624.jpg](http://gravelistan.eu/assets/2025-09-01-397624.jpg)
![2025-09-01-354222.jpg](http://gravelistan.eu/assets/2025-09-01-354222.jpg)


Pohľadom na tabuľku geometrie vidíme ,že aj keď uhly hlavovej a sedlovej trubky sú konzervatívnejšie a nevymykajú sa aktuálnym hodnotám v kategórii gravel bicyklov tak reach a stack sú už o kus ďalej ako bol (a aj je) doterajší štandard, sú veľmi mierne a podobajú sa skôr rekreačnému bicyklu (neskôr si vysvetlíme prečo tieto dve hodnoty nie su výhodné len pre rekreačného cyklistu). Najzásadnejším a najextrémnejším prvkom rámu je reťazová vzpera dlhá 442mm (bežný štandard je okolo 425), vďaka nej sa do zadnej stavby zmestí 50+mm plášť aj pri použití dvoj-prevodového radenia, bicyklu taktiež dodáva pár mm k už aj tak veľkému "wheelbasu" čím je bicykel veľmi stabilný a dobre ovládateľný v náročnom, či strmom teréne a veľkých rýchlostiach. Druhou stranou mince je menšia reaktivita pri zrýchlovaní či nástupoch kde bicykel pochopiteľne zaostáva.


![2025-09-01-479305.jpg](http://gravelistan.eu/assets/2025-09-01-479305.jpg)


Stack a reach, dve základné hodnoty "pohodlia" nám napovedajú ,že bike bude vhodný pre víkendových bojovníkov a rekreačných jazdcov ,pre ktorých je vzpriamená geometria optimálna - tu si ale treba pripomenúť výskum a poznatky Arneho Petersa (https://www.youtube.com/shorts/e9o3RkIQta0) ,ktorý tvrdí ,že rýchla (aerodynamická) pozícia na bicykli musí byť v prvom rade pohodlná a udržateľná na potrebnom časovom horizonte (v pozícií vieme podávať optimálne watty, byť aerodynamický a relatívne zrelaxovaný v hornej časti tela), to je v gravely cyklistike ešte dôležitejšie keďže vonkajšie vplyvy toto všetko robia náročným ale vďaka vysokému stacku je Cube mimoriadne rýchly aj bez rôznych aerodynamických prvkov ,ktoré zväčša vo výsledku nebývajú lacné (tvarované, zúžené trubky rámu a sedlovky, vidlice,...).

![2025-09-01-158139.jpg](http://gravelistan.eu/assets/2025-09-01-158139.jpg)


