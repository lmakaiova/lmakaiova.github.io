---
title: Pár teplých slov o sebe
layout: single
permalink: "/about/"
author_profile: true
sidebar:
  position: left
---
Profesionálny hobby športovec – človek, ktorý síce nie je profesionálom podľa formálneho statusu ale k športu pristupuje s rovnakou vážnosťou a zanietením ako profesionál, tak by som sa charakterizoval od momentu kedy som prepadol cyklistike. Tá bola prvým športom kde som mal úplnú slobodu, nikdy som v cyklistike nemal trénera, nikto mi v nej neradil a svoj rozvoj som riadil sám.
To so sebou prináša zaujímavé možnosti ale aj problémy. Učiť sa formou pokusov a omylov, sám pretekať a trénovať sa v oboch sa snažiť zlepšovať metódy a postupy je ťažká úloha aj pre ľudí s patričným vzdelaním ale bola (a je) to výzva ,ktorá je reálna vďaka voľne dostupným výskumom, odbornej literatúre a hodinám študovania a pátrania. Tento prístup mi v mojej kariére dlho neprinášal úspechy a v pretekoch som končil v šedom priemere naprieč všetkými disciplínami (MTB cross-country, cyklokros, cestná cyklistika).
Zmena prišla až s objavením novej rýchlo sa rozvíjajúcej disciplíny – Gravel. Tu akoby všetko doterajšie snaženie v rôznych odlišných disciplínach do seba zapadlo a z priemerného pretekára som razom začal bojovať o víťazstvá. 
